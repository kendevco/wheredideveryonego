הביטו אל עתידכם החדש במשיח

"אני סבור שייסורי הזמן הנוכחי אינם שקולים כנגד הכבוד העתיד להיגלות בנו. שהרי הבריאה מצפה בכיליון עיניים להתגלות בני האלוהים." (אל הרומים ח:18-19)

"הוא גם יחזק אתכם עד הקץ למען תהיו נקיים מכל רבב ביום אדוננו ישוע המשיח." (הראשונה אל הקורינתים א:8)

"הן אזרחותנו היא בשמים, ומשם אנו מצפים למושיע - לאדון ישוע המשיח, אשר יחליף את גוף שפלותנו ויעשה אותו כדמות גוף כבודו, בכוח פעולתו לשעבד אליו את הכל." (אל הפיליפים ג:20-21)

"כאשר יופיע המשיח שהוא חיינו, אז גם אתם תופיעו עמו בכבוד." (אל הקולוסים ג:4)

"ולחכות לבנו מן השמים, אשר הקימו מן המתים - ישוע המציל אותנו מן הזעם העתיד לבוא." (הראשונה אל התסלוניקים א:10)

"אלוהי השלום בעצמו יקדש אתכם קדושה שלמה, וישמור את כל רוחכם ונפשכם וגופכם ללא דופי לביאת אדוננו ישוע המשיח." (הראשונה אל התסלוניקים ה:23)

"אני מצווה עליך לשמור את המצווה בלי רבב ובלי דופי עד להופעת אדוננו ישוע המשיח." (הראשונה אל טימותיאוס ו:14)

"לפני האלוהים ולפני המשיח ישוע אשר עתיד לשפוט את החיים ואת המתים, ולאור הופעתו ומלכותו, אני מצווה עליך: הטף את דבר האלוהים; התייצב בין בעת רצון בין שלא בעת רצון." (השנייה אל טימותיאוס ד:1-2)