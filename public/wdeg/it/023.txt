"Poiché la grazia di Dio si è manifestata, apportando salvezza a tutti gli uomini. Essa ci insegna a rinunciare all'empietà e alle passioni mondane, per vivere in questo mondo temperanti, giusti e pii, aspettando la beata speranza e l'apparizione della gloria del nostro grande Dio e Salvatore, Gesù Cristo." (Tito 2:11-13)

"Cristo, dopo essere stato offerto una volta sola per portare i peccati di molti, apparirà una seconda volta, senza peccato, a coloro che lo aspettano per la loro salvezza." (Ebrei 9:28)

"Siate pazienti anche voi; fortificate i vostri cuori, perché la venuta del Signore è vicina." (Giacomo 5:8)

"Perciò, dopo aver predisposto la vostra mente all'azione, state sobri, e abbiate piena speranza nella grazia che vi sarà recata al momento della rivelazione di Gesù Cristo." (1 Pietro 1:13)

"Carissimi, ora siamo figli di Dio, ma non è stato ancora manifestato ciò che saremo. Sappiamo che quando egli sarà manifestato saremo simili a lui, perché lo vedremo come egli è." (1 Giovanni 3:2)

"Conservatevi nell'amore di Dio, aspettando la misericordia del nostro Signore Gesù Cristo per la vita eterna." (Giuda 21)

"Gesù disse loro: 'In verità vi dico che nella nuova creazione, quando il Figlio dell'uomo sarà seduto sul trono della sua gloria, anche voi che mi avete seguito sederete su dodici troni... E chiunque avrà lasciato case, o fratelli, o sorelle, o padre, o madre, o moglie, o figli, o campi per amor del mio nome, ne riceverà cento volte tanto ed erediterà la vita eterna.'" (Matteo 19:28-29)